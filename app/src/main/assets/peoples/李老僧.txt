金朝同知大兴尹、易州刺史李老僧简介，李老僧为何谋反？ 李老僧，旧为将军司书吏，与大兴国有亲，素相厚。 海陵秉政，兴国属诸海陵，海陵以为省令史。及将举事，使老僧结兴国，兴国终为海陵取符钥，纳海陵宫中成弑逆者，老僧为之也。海陵既立，以老僧为同广宁尹事，赐钱千万、绢五百匹、马牛各二百、羊二千。 金史久之，海陵恶韩王亨，将杀之，求其罪不可得，遂以亨为广宁尹，再任老僧同知，使伺察亨，构致其罪。亨喜博，及至广宁，常与老僧博，待之甚厚。老僧由是不忍致亨死罪，迟疑者久之。海陵再使小底讹论促老僧，老僧乃与亨家奴六斤谋，杀亨狱中，语在亨传。及耶律安礼自广宁还朝，海陵谓之曰：“孛迭三罪，伏其一已见觖望。尔乃梁王故吏，若亨伏辜，必罪及亲族，故榜杀之。” 金史海陵以老僧于亨有迟回意，遂降老僧为易州刺史。久之，迁同知大兴尹，赐名惟忠，改延安府同知，大定二年，与兵部尚书可喜谋反，诛。
