北魏散骑常侍、镇东将军赵修简介，赵修因何被赐死？ 赵修（？-503年），字景业，赵郡房子县（今河北临城县）人。北魏幸臣，赠定州刺史赵惠安之子。 最初给事东宫，为白衣左右，颇有膂力。世宗元恪践阼，仍充禁侍，爱遇日隆。天性暗塞，不参文墨。世宗亲政，历任散骑常侍、镇东将军、光禄卿。 赵修起自贱伍，暴致富贵，奢傲无礼，得罪王公大臣，左右或讽纠其罪。世宗下旨，贬为边兵，不久赐死。 基本信息 赵修，字景业，赵郡房子人。初本给事东宫，为白衣左右，颇有膂力。世宗践阼，仍充禁侍，爱遇日隆。然天性暗塞，不闲书疏，是故不参文墨。世宗亲政，旬月之间，频有转授，历员外通直散骑常侍、镇东将军、光禄卿。每受除设宴，世宗亲幸其宅，诸王公卿士百僚悉从，世宗亲见其母。修能剧饮，至于逼劝觞爵，虽北海王元详、广阳王元嘉等皆亦不免，必致困乱。每适郊庙，修常骖陪。出入华林，恒乘马至于禁内。咸阳王元禧诛，其家财货多赐高肇及修。 赵修之葬父也，百僚自王公以下无不吊祭，酒犊祭奠之具，填塞门街。于京师为制碑铭，石兽、石柱皆发民车牛，传致本县。财用之费，悉自公家。凶吉车乘将百两，道路供给，亦皆出官。时将马射，世宗留修过之。帝如射宫，修又骖乘，略辂旒竿触东门而折。 赵修恐不逮葬日，驿赴窆期，左右求从及特遣者数十人。赵修道路嬉戏，殆无戚容，或与宾客奸掠妇女裸观，从者�g沓喧哗，诟詈无节，莫不畏而恶之。是年，又为修广增宅舍，多所并兼，洞门高堂，房庑周博，崇丽拟于诸王。其四面邻居，赂入其地者侯天盛兄弟，越次出补长史、大郡。 赵修起自贱伍，暴致富贵，奢傲无礼，物情所疾。因其在外，左右或讽纠其罪。自其葬父还也，旧宠小薄。初，廷尉卿阳平王元显祗附于修，后因忿阋，密伺其过，规陷戮之，而修过短，都不悛防。显积前后愆咎，列修葬父时路中淫乱不轨，女云与长安人赵僧扌剽谋匿玉印事。国舅高肇、侍中兼领御史中尉甄琛等构成其罪，乃密以闻。始琛及李冯等曲事于修，无所不至，惧相连及，争共纠摘，助攻治之。 遂乃诏曰：“小人难育，朽棘不雕，长恶不悛，岂容抚养。散骑常侍、镇东将军、领扈左右赵修，昔在东朝，选充台皂，幼所经见，长难遗之。故纂业之初，仍引西禁。虽地微器陋，非所宜采；然识早念生，遂升名级。自蒙洗濯，凶昏日甚，骤佞荐�x，恩加轻慢。不识人伦之体，不悟深浅之方，陵猎王侯，轻触卿相，门宾巷士，拜叩不接，嚣气豪心，仍怀鄙塞。比听葬父，侈暴继闻。居京造宅，残虐徒旅。又张形势，妄生矫托，与雍州人赵僧�~等阴相传纳，许受玉印。不轨不物，日月滋甚。朕犹愍其宿隶，每加覆护，而擅威弄势，侏张不已。法家耳目，并求宪网，虽欲舍之，辟实难爽。然楚履既坠，江君徘徊；钟牛一声，东向改衅。修虽小人，承侍在昔，极辟之奏，欲加未忍。可鞭之一百，徙敦煌为兵。其家宅作徒即仰停罢。所亲在内者悉令出禁，朕昧于处物，育兹豺虎，顾寻往谬，有愧臣民，便可时敕申没，以谢朝野。 是日修诣领军于劲第，与之樗蒲，筹未及毕，而羽林数人相续而至，称诏呼之。修惊起随出，路中执引修马诣领军府。琛与显监决其罚，先具问事有力者五人更迭鞭之，占令必死。旨决百鞭，其实三百。修素肥壮，腰背博硕，堪忍楚毒，了不转动。鞭讫，即召驿马，促之令发。出城西门，不自胜举，缚置鞍中，急驱驰之。其母妻追随，不得与语。行八十里乃死。初于后之入，修之力也。修死后，领军于劲犹追感旧意，经恤其家，自余朝士昔相宗承者，悉弃绝之，示己之疏远焉。 家族成员 父亲：赵谧，字惠安，都曹史，积劳补阳武令，初赠威烈将军、赵郡太守。及葬，复赠龙骧将军、定州刺史。
