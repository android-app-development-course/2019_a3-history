北魏散骑常侍、抚军将军高聪简介，高聪的主要成就有哪些？ 高聪（451-520年），字僧智，渤海�县（今河北景县）人。北魏大臣。 幼孤，为云中兵户。在族祖高允照护下，广读经史著作。荐拜中书博士，渐为孝文帝赏识。太和十七年，奉诏出使南朝，扬魏威德，配合迁都，迁散骑常侍、兼太府少卿，转兼太子左率。世宗时，返京任黄门侍郎，加辅国将军，迁散骑常侍。正始年间，官兼侍中，贬任并州刺史。 正光元年夏卒，年六十九，赠抚军将军、青州刺史，谥号为献。聪所作文笔二十卷，别有集。 人物生平 高聪生而丧母，祖母王氏抚育之。大军攻克东阳，聪徙入平城，与蒋少游为云中兵户，窘困无所不至。族祖允视之若孙，大加周给。聪涉猎经史，颇有文才，允嘉之，数称其美，言之朝廷，云："青州蒋少游与从孙僧智，虽为孤弱，然皆有文情。"由是与少游同拜中书博士。积十年，转侍郎，以本官为高阳王元雍友，稍为高祖知赏。 太和十七年，兼员外散骑常侍，使于萧昭业。高祖定都洛阳，追诏聪等曰："比于河阳敕卿，仍届�e洛，周视旧业，依然有怀，固欲先之营之，后乃薄伐。且以赜丧甫尔，使通在昔，乘危幸凶，君子弗取。是用辍兹前图，远期来会，爰息六师，三川是宅，将底居成周，永恢皇宇。今更造玺书，以代往诏，比所敕授，随宜变之，善勖皇华，无替指意。"使还，迁通直散骑常侍、兼太府少卿，转兼太子左率。 高聪微习弓马，乃以将用自许。高祖锐意南讨，专访王肃以军事。聪托肃愿以偏裨自效，肃言之于高祖。故假聪辅国将军，统兵二千，与刘藻、傅永、成道益、任莫问俱受肃节度，同援涡阳。王聪躁怯少威重，所经淫掠无礼，及与贼交，望风退败。与藻等同囚于悬瓠，高祖恕死，徙平州为民。行届瀛州，属刺史王质获白兔将献，托聪为表。高祖见表，顾谓王肃曰："在下那得复有此才，而令朕不知也？"肃曰："比高聪北徙，此文或其所制。"高祖悟曰："必应然也，何应更有此辈？" 世宗初，高聪复窃还京师。六辅之废，聪之谋也。世宗亲政，除给事黄门侍郎，加辅国将军。迁散骑常侍，黄门如故。世宗幸邺，还于河内怀界，帝亲射矢一里五十余步。侍中高显等奏："伏见亲御弧矢，临原弋远，弦动羽驰，矢镞所逮，三百五十余步。臣等伏惟陛下圣武自天，神艺夙茂；巧会《驺虞》之节，妙尽矍圃之仪。威棱攸叠，�]兕慑气，才猛所振，�晚�弭心，足以肃截九区，赫服八宇矣。盛事奇迹，必宜表述，请勒铭射宫，永彰圣艺。"诏曰："此乃弓弧小艺，何足以示后叶，而喉�近侍苟以为然，亦岂容有异，便可如请。"遂刊铭于射所，聪为之词。 赵修嬖幸，聪深朋附。及诏追赠修父，聪为碑文，出入同载，观视碑石。聪每见修，迎送尽礼。聪又为修作表，陈当时便宜，教其自安之术，由是迭相亲狎。修死，甄琛、李凭皆被黜落，聪亦深用危虑。而聪先以疏宗之情，曲事高肇，竟获自免，肇之力也。修之任势，聪倾身事之，及修之死，言必毁恶。茹皓之宠，聪又媚附，每相招命，言笑携抚，公私托仗，无所不至。每称皓才识明敏，非赵修之俦。乃因皓启请青州镇下治中公廨，以为私宅；又乞水田数十顷，皆被遂许。及皓见戮，聪以为死之晚也。其薄于情义，类皆如此。 侍中高显出授护军，聪转兼其处，于时显兄弟疑聪间构而求之。聪居兼十余旬，出入机要，言即真，无远虑。藉贵因权，耽于声色，贿纳之音，闻于遐迩。中尉崔亮知肇微恨，遂面陈聪罪，世宗乃出聪为平北将军、并州刺史。聪善于去就，知肇嫌之，侧身承奉，肇遂待之如旧。聪在并州数岁，多不率法，又与太原太守王椿有隙，再为大使、御史举奏，肇每以宗私相援，事得寝缓。世宗末，拜散骑常侍、平北将军。 肃宗践祚，以其素附高肇，出为幽州刺史，将军如故。寻以高肇之党，与王世义、高绰、李宪、崔楷、兰氛之为中尉元匡所弹，灵太后并特原之。聪遂停废于家，断绝人事，唯修营园果，以声色自娱。久之，拜光禄大夫，加安北将军。聪心望中书令，然后出作青州，愿竟不果。正光元年夏卒，年六十九。灵太后闻其病，遣主书问之，聪对使者嘘唏恸泣。及闻其亡，嗟悼良久，言："朕既无福，大臣殒丧。且其与朕父南征，契阔戎旅，特可感念。"�R布帛三百匹、冰一车。赠抚军将军、青州刺史，谥曰献。聪有妓十余人，有子无子皆注籍为妾，以悦其情。及病，不欲他人得之，并令烧指吞炭，出家为尼。聪所作文笔二十卷，别有集。 历史评价 史臣曰：高聪才尚见知，名位显著。而异轨同奔，咸经于危覆之辙，惜乎！ 家族成员 曾祖：高轨，随慕容德徙青州，因居北海之剧县。 父亲：高法昂，刘骏车骑将军王玄谟外甥。少随王玄谟征伐，以军功至员外郎。早卒。 子：高长云，字彦鸿，起家秘书郎、太尉主簿，稍迁辅国将军、中散大夫。建义初，于河阴之变遇害。赠安东将军、兖州刺史。 高叔山，字彦甫。司徒行参军，稍迁宁朔将军、越骑校尉。卒，赠太常少卿。
