北魏安北将军、固安懿伯卢渊简介，卢渊是个怎么样的人？ 卢渊（454-501年），字伯源，小名阳乌，范阳郡涿县（今河北涿州）。北魏书法家，齐州刺史卢度世长子。 敦尚学业，闺门和睦。初拜主客令，迁秘书令，累迁给事黄门侍郎，官至散骑常侍、本州大中正，迁议曹尚书，出为豫州、徐州长史。景明初年，出任秘书监。二年卒官，终年四十八，赠安北将军，幽州刺史，谥号为懿。 人物生平 卢渊（454—501），字伯源，小名阳乌，范阳人，卢度世长子。生于北魏兴安三年（公元454年），袭父爵例降固安伯，拜主客令，迁秘书令，累加给事黄门侍郎兼散骑常侍，秘书监，本州大中正兼侍中，未几拜议曹尚书，豫州（今河南汝南县）刺史、太尉长史、徐州长史。北魏景明（公元500年）初年，出任秘书监。二年卒官，终年48岁，赠安北将军，幽州刺史，谥号为懿。 史书记载 卢渊性温雅寡欲，有祖父之风，敦尚学业，闺门和睦。袭侯爵，拜主客令，典属国，迁秘书令、始平王（元勰）师。太和十六年，以例降爵为伯，除给事黄门侍郎，迁兼散骑常侍、秘书监、本州大中正。是时，高祖孝文帝将立冯后，方集朝臣议之。高祖先谓卢渊曰：“卿意以为何如？”对曰：“此自古所慎，如臣愚意，宜更简卜。”高祖曰：“以先后之侄，朕意已定。”卢渊曰：“虽奉敕如此，然于臣心实有未尽。”及朝臣集议，执意如前。冯诞有盛宠，深以为恨，渊不以介怀。 及高祖议伐萧赜，卢渊表曰： 臣诚识不周览，颇寻篇籍。自魏晋以前，承平之世，未有皇舆亲御六军，决胜行陈之间者。胜不足为武，弗胜有亏威德，明千钧之弩不为鼷鼠发机故也。昔魏武以弊卒一万而袁绍土崩，谢玄以步兵三千而苻坚瓦解。胜负不由众寡，成败在于须臾，若用田丰之谋，则坐制孟德矣。魏既并蜀，迄于晋世，吴介有江水，居其上流，大小势殊，德政理绝。然犹君臣协谋，垂数十载。逮孙皓暴戾，上下携爽，不陆俱进，一举始克。今萧氏以篡杀之烬，政虐役繁，又支属相屠，人神同弃。吴会之民，延踵皇泽，正是齐轨之期，一同之会。若大驾南巡，必左衽革面，闽越倒戈，其犹运山压卵，有征无战。然愚谓万乘亲戎，转漕难继，千里馈粮，士有饥色，大军之后，必有凶年。不若命将简锐，荡涤江右，然后鸣鸾巡省，告成东岳，则天下幸甚，率土戴赖。 臣又闻流言，关右之民，自比年以来，竞设斋会，假称豪贵，以相扇惑。显然于众坐之中，以谤朝廷。无上之心，莫此之甚。愚谓宜速惩绝，戮其魁帅。不尔惧成黄巾、赤眉之祸。育其微萌，不芟之毫末，斧斤一加，恐蹈害者众。臣世奉皇家，义均休戚，诚知干忤之愆实深，然不忠之罪莫大。 诏曰： 至德虽一，树功多途。三圣殊文，五帝异律，或张或弛，岂必相因？远惟承平之主，所以不亲旆五戎者，盖有由矣。英明之主，或以同轨无征；守庸之君，或缘志劣寝伐。今若喻之英皇，时非昔类；比之庸后，意有恧焉。脱元极之尊，本不宜驾，二公之徒，革辂之戎，宁非谬欤？寻夫昔人，若必须己而济世，岂不克广先业也。定火之雄，未闻不武，世祖之行，匪皆疑慑。且曹操胜袁，盖由德义内举；苻坚瓦解，当缘立政未至。定非弊卒之力强，十万之众寡也。今则驱驰先天之术，驾用仁义之师，审观成败，庶免斯咎。长江之阻，未足可惮；逾纪之略，何必可师？洞庭、彭蠡，竟非殷固，奋臂一呼，或成汉业。经略之义，当付之临机；足食之筹，望寄之萧相。将希混一，岂好轻动；利见之事，何得委人也！ 又水旱之运，未必由兵；尧汤之难，讵因兴旅？颇丰之后，虽静有之，关左小纷，已敕禁勒。流言之细，曷足以纡天功？深录诚心，勿恨不相遂耳，。 及车驾南伐，赵郡王干督关右诸军事，诏加卢渊使持节、安南将军为副，勒众七万将出子午。寻以萧赜死，停师。是时泾州羌叛，残破城邑，渊以步骑六千众号三万，徐行而进。未经三旬，贼众逃散，降者数万口，唯枭首恶，余悉不问。诏兼侍中。初，渊年十四，尝诣长安。将还，诸相饯送者五十余人，别于渭北。有相者扶风人王伯达曰：“诸君皆不如此卢郎，虽位不副实，然德声甚盛，望逾公辅。后二十余年，当制命关右。愿不相忘。”此行也，相者年过八十，诣军门请见，言叙平生。未几，拜仪曹尚书。高祖考课在位，降渊以王师守常侍、尚书，夺常侍禄一周。寻除豫州刺史，以母老固辞。[3] 会萧昭业雍州刺史曹虎遣使请降，乃以渊为使持节、安南将军，督前锋诸军径赴樊邓。卢渊面辞曰：臣本儒生，颇闻俎豆，军旅之事，未之学也。惟陛下裁之。军期已逼，高祖不许。卢渊曰：“但恐曹虎为周鲂耳，陛下宜审之。”曹虎果伪降。渊至叶县，具曹虎谲诈之问，兼陈其利害。诏卢渊取南阳。卢渊以兵少粮乏，表求先攻赭阳，以近叶仓故也。高祖许焉，乃进攻赭阳。萧鸾遣将垣历生来救，卢渊素无将略，为贼所败，坐免官爵为民。 寻遭母忧，高祖遣谒者诣宅宣慰。服阕，兼太尉长史。高祖南讨，又兼彭城王（元勰）中军府长史。寻为徐州京兆王元愉兼长史，赐绢百匹。元愉既年少，事无巨细，多决于卢渊。卢渊以诚信御物，甚得东南民和。南徐州刺史沈陵密谋外叛，卢渊觉其萌渐，潜敕诸戍，微为之备。屡有表闻，朝廷不纳。沈陵果杀将佐，勒宿豫之众逃叛。滨淮诸戍，由备得全。沈陵在边历年，阴结既广，二州人情，咸相扇惑。沈陵之余党，颇见执送，卢渊皆抚而赦之，惟归罪于沈陵，由是众心乃安。 景明初，除秘书监。二年，卒官，年四十八。赠安北将军、幽州刺史，复本爵固安伯，谥曰懿。 初，卢谌父志法钟繇书，传业累世，世有能名。至卢邈以上，兼善草迹。卢渊习家法，平城宫殿多卢渊所题。白马郡公崔玄伯亦善书，世传卫��体。魏初工书者，崔卢二门。卢渊与仆射李冲特相友善。李冲重渊门风，而卢渊祗李冲才官，故结为婚姻，往来亲密。至于卢渊荷高祖意遇，颇亦由李冲。卢渊有八子。 家族成员 父母 卢度世，北魏散骑常侍、太常卿、使持节、镇远将军、济州刺史、固安惠侯。 清河崔氏，清河侯崔赜之女。 夫人 赵郡李氏，北魏散骑常侍、尚书、使持节、平西将军、泰州刺史、宣城公李孝伯之女 子女 长子：卢道将，字祖业，谥曰献 次子：卢道亮，字仲业，隐居不仕。 三子：卢道裕，字宁祖，尚魏献文帝女乐浪长公主，拜驸马都尉。谥曰文 四子：卢道虔，字庆祖，尚魏孝文帝女济南长公主，拜驸马都尉。赐爵临淄伯，谥曰文恭 五子：卢道侃，字希祖，以弟道约子正达为后。 六子：卢道和，字叔雍，兄弟之中，人望最低。 七子：卢道约，字季恭，卫大将军、兖州刺史。 八子：卢道舒，字幼安，长兄卢道将将固安伯爵位让给他， 卢氏，嫁北魏使持节、侍中、太傅、录尚书事、东道大行台、都督、青州刺史、濮阳孝懿公李延�� 卢氏，嫁北魏通直散骑侍郎李瑾
