北魏文学家、骠骑大将军李琰之简介，李琰之是个怎样的人？ 李琰之，字景珍，小字默蠡，陇西狄道人，北魏大臣，文学家。 早有盛名，弱冠举秀才，彭城王元勰辟为行台参军。稍迁国子博士，领尚书仪曹郎中，转中书侍郎、司农少卿、黄门郎，修国史。迁国子祭酒，转秘书监、兼七兵尚书，迁太常卿。 出为卫将军、荆州刺史。顷之，兼尚书左仆射、三荆二郢大行台，寻加散骑常侍。出帝初，征兼侍中、车骑大将军、左光禄大夫、仪同三司。永熙二年，薨，赠侍中、骠骑大将军、司徒公、雍州刺史，谥曰文简。 李琰之，字景珍，小字默蠡，北魏陇西狄道人，司空李韶之族弟。早有盛名，时人号曰神童。从父司空冲雅所叹异，每曰：“兴吾宗者，其此儿乎？”恒资给所须，爱同己子。 弱冠举秀才，不行。曾游河内北山，便欲有隐遁意。会彭城王勰辟为行台参军，苦相敦引。寻为侍中李彪启兼著作郎，修撰国史。稍迁国子博士，领尚书仪曹郎中，转中书侍郎、司农少卿、黄门郎，修国史。迁国子祭酒，转秘书监、兼七兵尚书。迁太常卿。孝庄初，太尉元天穆北讨葛荣，以琰之兼御史中尉，为北道军司。还，除征东将军，仍兼太常。 出为卫将军、荆州刺史。顷之，兼尚书左仆射、三荆二郢大行台。寻加散骑常侍。琰之虽以儒素自业，而每语人言“吾家世将种”，自云犹有关西风气。及至州后，大好射猎，以示威武。尔朱兆入洛，南阳太守赵修延以琰之庄帝外戚，诬琰之规奔萧衍，袭州城，遂被囚执，修延仍自行州事。城内人斩修延，还推琰之厘州任。出帝初，征兼侍中、车骑大将军、左光禄大夫、仪同三司。永熙二年，薨，赠侍中、骠骑大将军、司徒公、雍州刺史，谥曰文简。 琰之少机警，善谈，经史百家无所不览，朝廷疑事多所访质。每云：“崔博而不精，刘精而不博；我既精且博，学兼二子。”谓崔光、刘芳也。论者许其博，未许其精。当时物议，咸共宗之，又自夸文章，从姨兄常景笑而不许。每休闲之际，恒闭门读书，不交人事。尝谓人曰：“吾所以好读书，不求身后之名，但异见异闻，心之所愿，是以孜孜搜讨，欲罢不能。岂为声名劳七尺也？此乃天性，非为力强。”前后再居史职，无所编缉。安丰王延明，博闻多识，每有疑滞，恒就琰之辨析，自以为不及也。 二子纲、惠，并从出帝入关。
