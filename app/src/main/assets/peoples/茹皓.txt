北魏骁骑将军、光禄少卿茹皓简介，茹皓是个怎么样的人？ 茹皓(？~504年)，字禽奇，吴郡吴县（今江苏苏州市）人。北魏中期宠臣。 宣武帝即位，侍直禁中，眷赉日隆，出授濮阳太守，领肆州大中正，迁骁骑将军，迁光禄少卿。交接北海王元详，为外戚权臣高肇陷害，食椒而死。 父茹谦之，本名茹要，随刘宋巴陵王休若为将，至彭城，遂寓居淮阳上党。 茹皓年十五六，为县金曹吏。南徐州刺史沈陵见而善之，自随入洛，举充孝文帝白衣左右。 宣武帝践阼，茹皓侍直禁中，稍被宠接。宣武帝尝拜山陵，路中欲引与同车，黄门侍郎元匡切谏乃止。乃帝亲政，茹皓眷赉日隆。时赵�亦被幸，妒之，求出茹皓。茹皓亦虑见危祸，不乐内官，遂超授濮阳太守。 其父因皓，讼理旧勋，先除兖州阳平太守，赐以子爵。父子剖符名邦，郡境相接。茹皓忻于去内，不以疏外为戚。及赵�等败，竟尔获全。虽起微细，为守乃清简寡事。后授左中郎将，领直阁，宠待如前。茹皓既宦达，自云本出雁门，雁门人谄附者，乃因荐茹皓于司徒，请为肆州大中正，诏特依许。迁骁骑将军，领华林诸作。皓性微工巧，多所兴立，为山于天泉池西，采掘北芒及南山佳石，徙竹汝、颍，罗莳其间。经构楼观，列于上下，树草栽木，颇有野致。帝心悦之，以时临幸。 高肇贵宠日升，参豫政事，太傅北海王元详以下，咸祗惮之。茹皓娶仆射高肇从妹，于帝为从母，迎纳之日，元详亲诣之，礼以马物，皓又为弟聘安丰王元延明妹，元延明耻非旧流，不许。元详劝之云：“欲觅官职，如何不与茹皓婚姻也？”元延明乃从焉。茹皓颇敏慧，折节下人，潜自经营，阴有纳受，货产盈积，起宅宫西，朝贵弗及。时帝虽亲万务，皓率常居内，留宿不还，传可门下奏事。未几，转光禄少卿。意殊不已，方欲陈马圈从先帝劳，更希荣举。 初，赵�、茹皓之宠，北海王元详皆附之。又直阁将军刘胄本为详荐，常感恩。高肇素嫉诸王，常规陷害，既知详与皓等交关相昵，乃构之，云皓等将有异谋。宣武帝乃召中尉崔亮，令奏皓、胄、常季贤、陈扫静四人擅势纳贿及私乱诸事。即日执茹皓等，皆诣南台。翌日，奏处杀之。茹皓妻被发出堂，哭而迎茹皓。茹皓径入哭别，食椒而死。
