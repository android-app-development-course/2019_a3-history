北魏车骑大将军、司空源子雍简介，源子雍是战败被害的吗？ 源子邕（488-527年），字灵和，西平乐都（今青海省海东市）人。北魏大臣，太尉源贺之孙，骠骑大将军源怀之子。 少好文雅，笃志于学，推诚待士，士多归之。自秘书郎，除太子舍人、凉州大中正。肃宗践阼，除恒农郡太守，迁夏州刺史。参与平定破六韩拔陵、宿勤明达叛乱，累除散骑常侍、使持节、假抚军将军、都督兼行台尚书，又在白水郡复破阿非军，除中军将军、金紫光禄大夫、给事黄门侍郎，封乐平县公。 贼人葛荣河北起义，相州刺史安乐王元鉴据邺都反叛，敕源子雍、裴衍与都督李神轨攻打，改封阳平县公，进号镇东将军。源子雍战败被害，时年四十，赠车骑大将军、仪同三司、雍州刺史。永安年间，重赠司空，谥号庄穆。 人物生平 源子雍，字灵和，西平乐都（今青海省海东市）人。少好文雅，笃志于学，推诚待士，士多归之。自秘书郎，除太子舍人、凉州中正。肃宗践阼，以宫臣例转奉车都尉，迁司徒属。转太中大夫、司徒司马。除恒农郡太守，迁夏州刺史。 时沃野镇人破六韩拔陵首为反乱，所在蜂起。统万逆胡，与相应接。源子雍婴城自守，城中粮尽，煮马皮而食之。源子雍善绥抚，得士心，人人戮力，无有离贰。以饥馑转切，欲自出求粮，留子源延伯据守。僚属佥云：今天下分崩离析，寇贼万重，四方音信，莫不断绝。俄顷之间，变在不意，何宜父子如此分张？未若弃城俱去，更展规略。 源子雍泣而谓众曰："吾世荷国恩，早受藩寄，此是吾死地，更欲何求！然守御以来，岁月不浅，所患乏粮，不得制胜。吾今向东州，得数月之食，还与诸人保全必矣。"遂自率羸弱，向东夏运粮。源延伯与将士送出城外，哭而拜辞，三军莫不鸣咽。源子雍行数日，为朔方胡帅曹阿各拔所邀，力屈见执。源子雍乃密遣人赍书，间行与城中文武云："大军在近，努力围守，必令诸人福流苗裔。"又敕延伯令共固守。源子雍虽被囚执，雅为胡人所敬，常以民礼事之。源子雍为陈安危祸福之理，劝阿各拔令降，阿各拔将从之，未果而死。拔弟桑生代总部众，竟随子雍降。时北海王元颢为大行台，源子雍具陈贼可灭之状。元颢给源子雍兵马，令其先行。时东夏合境反叛，所在屯结。源子雍转斗而前，九旬之中凡数十战，仍平东夏，徵税租粟，运于统万。于是二夏渐宁。 及萧宝夤等为贼所败，贼帅宿勤明达遣息阿非率众邀路。华州、白水被围逼，关右骚扰，咫尺不通。源子雍新平黑城，遂率士马并夏州募义之民，携家席卷，鼓行南出。贼帅康维摩拥率羌胡守锯谷，断〈婴瓦〉棠桥。子雍与交战，大破之，生禽康维摩。又攻贼帅契官斤于杨氏堡，破之。源子雍出自西夏，渐至于东，转战千里，至是，朝廷始得其委问。除散骑常侍、使持节、假抚军将军、都督兼行台尚书。复破贼帅纥单步胡提于曲沃堡。肃宗玺书劳勉之。源子雍在白水郡复破阿非军，多所斩获。诏遣侍中、尚书令、城阳王元徽于潼关宣旨慰劳。除中军将军、金紫光禄大夫、给事黄门侍郎，封乐平县开国公，邑一千户。 还洛，以葛荣久逼信都，诏假源子雍征北将军，为北讨都督。时相州刺史安乐王元鉴据邺都反，敕子雍与都督李神轨先讨之。子雍行达汤阴，鉴遣弟元斌之夜袭子雍军，不克，奔败而返。子雍乘机继进，径围邺城，与裴衍、李神轨等攻鉴，平之。改封阳平县开国公，增邑一千五百户，进号镇东将军。遂与裴衍发邺以讨葛荣，而信都城陷。除元子雍冀州刺史，馀官如故。源子雍以冀州不守，上书曰：贼中甚饥，专仰野掠。今朝廷足食，兵卒饱暖。高壁深垒，勿与争锋，彼求战则不得，野掠无所获，不盈数旬，可坐制凶丑。时裴衍复表求行，诏源子雍与裴衍速进。源子雍重表固请，如谓不可，乞令裴衍独行。若不赐解，求停裴衍。苟逼同行，取败旦夕。诏不听，遂与衍俱进。至阳平郡东北漳曲，荣率贼十万来逼官军。源子雍战败被害，年四十。朝野痛惜之，赠车骑大将军、仪同三司、雍州刺史，公如故。永安中，重赠司空，谥号庄穆。 家族成员 曾祖：秃发�仗矗�南凉景王 祖父：源贺，太尉，赠侍中、陇西王 父亲：源怀，原名思礼，骠骑大将军，冯翊郡开国公。赠司徒、冀州刺史，谥号为惠 弟弟：源子恭，字灵顺，聪骑大将军、尚书左仆射、司空公、衮州刺史 ，谥曰文献。 儿子：源延伯、源士则、源士正、源士规、源士质 孙子：源孝孙（源延伯之子）
