北魏车骑大将军、司徒公元融简介，元融因为什么被弹劾？ 元融（480-526年），字永兴，河南洛阳人。北魏宗室、大臣，景穆帝拓跋晃曾孙、南安惠王拓跋桢之孙、章武恭王元彬长子。 仪貌壮丽，有豪气。北魏孝文帝时，拜秘书郎。宣武帝元恪继位，复元爵章武王，封骁骑将军。南讨南梁，行扬州事，迁假节、征虏将军、并州刺史。孝明帝元诩即位，兼司空，营陪景陵，历任宗正卿、散骑常侍、平东将军、青州刺史、秘书监，转中护军、抚军将军、河南尹、征东将军。因为贪污残暴，被御史中尉弹劾，免官。 孝昌二年，反贼鲜于修礼进攻瀛定二州，以车骑将军讨伐。当年九月，博野白牛逻一战，遭到葛荣斩杀，追赠使持节、侍中、司徒公、都督雍华岐三州诸军事、车骑大将军、领雍州刺史，王如故，谥号庄武。 人物生平 元融，字永兴，章武王元彬长子。仪貌壮丽，衣冠甚伟，性通率，有豪气。高祖时，拜秘书郎。世宗初，复先爵，除骁骑将军。 萧衍遣将寇逼淮阳，梁城陷没。诏融假节、征虏将军，别将南讨，大摧贼众，还复梁城。于时，扬州刺史元嵩为奴所害，敕元融行扬州事。寻除假节、征虏将军、并州刺史。及世宗崩，兼司空，营陪景陵。拜宗正卿，以本官行瀛州事，遇疾不行。未几，除散骑常侍、平东将军、青州刺史。还为秘书监，迁中护军，进号抚军将军，领河南尹，加征东将军。性尤贪残，恣情聚敛，为御史中尉纠弹，削除官爵。 汾夏山胡叛逆，连结正平、平阳，诏复融前封、征东将军、持节、都督以讨之。融寡于经略，为胡所败。久之，加散骑常侍、卫将军、左光禄大夫。后贼帅鲜于修礼寇暴瀛定二州，长孙稚等讨之，失利。除融车骑将军，为前驱左军都督，与广阳王元渊等共讨�礼。师渡交津，葛荣杀�礼而自立。转营至白牛逻，轻骑击融。元融苦战终日，更无外援，遂大奔败，于阵见杀。肃宗为举哀于东堂，赐东园秘器、朝服一具、彩二千八百段，赠侍中、都督雍华岐三州诸军事、本将军、司空、雍州刺史。寻以融死于王事，进赠司徒，加前后部鼓吹，谥曰庄武。 家族成员 曾祖：拓跋晃，景穆皇帝 祖父：拓跋祯，征南大将军、开府仪同三司、雍州刺史、南安惠王 父亲：元彬，字豹儿，章武王，除征虏将军、汾州刺史。赠本官，加散骑常侍 儿子： 元景哲，章武王。武定中，开府仪同三司 元朗，后废帝，封安定王 墓志铭 使持节侍中司徒公都督雍华岐三州诸军事车骑大将军雍州刺史章武庄武王墓志铭。 公讳融，字永兴，春秋四十有六，河南洛阳宽仁里人也。恭宗景穆皇帝之曾孙，征南大将军、开府仪同三司、雍州刺史、南安惠王之孙，镇西大将军、都督东秦�夏三州诸军事、西戎校尉、统万突镇都大将、汾夏二州刺史章武王之元子也。 蝉联瓜瓞之绪，眇邈瑶水之原，固已炳发河书，昭明玉版，于兹可得而略也。公含州岳之纯液，秉金玉而挺生，寓望魁悟，风情峻异，堂堂乎，物莫能量也。性至孝，善事亲，因心则友，率由斯极，闺门之内，人无闲言。澹若秋水之清，暧似春云之润。故朋徒慕义，乡党归仁。弱而好学，师佚功倍。由是瑚琏之器，遐迩属心，桢干之才，具瞻无爽。年十二，以宗室令望拜秘书郎。景明中，袭封章武郡王，除骁骑将军，俄而假征虏将军，随伯父都督中山王（元英）为别将。复梁城已陷之郛，摧阴陵鲸鲵之贼，公实豫有力焉。既而扬州刺史元嵩被害，寿春凶凶，人怀危迫。都督表公行杨州事。公私怙然，民无异望。还京除假节、征虏将军、督并州诸军事、并州刺史。寻拜宗正卿，复为使持节、散骑常侍、平东将军、都督青州诸军事、青州刺史。频牧二州，泽随雨散，化若不言，政理明密，有闻五葱，无敢三欺。又以本将军除秘书监，寻迁长兼中护军、加抚军将军，领河南尹，护军如故。迁征东将军，护军、尹如故。于时权臣执政，生煞在己，以公是太尉中山王从父昆弟，中山既起义邺城，忠图弗遂，便潜相疑嫌，滥致非罪。于是官爵俱免，静居私第，颐神养性，恬然自得。 寻以公枉被削黜，诏复王封，仍本将军，为使持节、征胡都督。既而大明反政，罪人斯得照。公忠诚密款，奇谋独着，乃加散骑常侍本将军、左光禄大夫。及亲御六军，躬行九罚，除公卫将军、迁车骑将军、领左将军，与前军广阳王先驱遄迈，讨定州逆贼，相持积旬，指期龛弥。季秋之末，蚁徒大至，并力而攻。公部分如神，容无惧色，虽田横之致士命，臧洪之获人心，弗能过也。但以少御多，莫能自固，锋镝乱至，取毙不移。古之轻生重节，亡身殉义，复何以加焉。贼帅以公德望隆崇，威名震赫，不敢久留营垒，厚送而还。二宫动容于上，百僚奔走于下。给东园秘器，朝服一具，衣一袭，赙物八百段。追赠使持节、侍中、司空、复进司徒、都督雍华岐三州诸军事、车骑大将军、领雍州刺史，王如故。特加后部鼓吹。魏孝昌三年，岁次丁未，仲春甲午朔廿七日，庚申葬于邙山。 乃作铭曰：葳蕤赤文，氛氲绿错，帝图爰炳，玄功已烁。握纪代兴，大人有作，分唐建鲁，麟趾旁薄。令望令问，乃牧乃蕃，诜诜公子，穆穆王孙。英华挺出，焕若瑜�[，克岐克嶷，载笑载言。容止可观，德者可佩，如彼王人，堂堂谁辈。行着闺门，风成准裁，有矩有规，无玷无悔。勿称千里，翻飞九重，逶他龙沼，」独步无双。逢兹克让，值此时雍，一恩入赏，宁待为容。遭离闵忧，蒸蒸几灭，毁甚寅门，哀逾泣血。形乎兄弟，被之甥侄，远迩钦风，华夷仰辙。亦既君王，朱绂斯煌，酎金无爽，执玉有光。建旗绛北，持斧晋阳，信孚白屋，恩结绿棠。再拥旌旄，于彼青土，驰传褰帏，问民疾苦。万里晏然，六条云举，四履若齐，一变如鲁。缀旒下岳，亦尹上京，自己被物，先教后刑。遘伊贝锦，逢彼营营，获非其罪，高志弥清。睿明反政，害马斯除，崇章峻秩，畅口高口。作翼銮左，受�出车，运兹奇正，密算潜图。封豕纵突，长蛇肆噬，义厉其心，冲冠裂眦。奋炙刺逆，抽戈自卫，力屈势孤，俄然取毙。悲同黄鸟，痛贯苍�F，哀缠逆众，悼感凶群。徐�而反，其送如云，魂归帝垄，身窆金坟。二宫轸恸，百辟伤哀，爰登下衮，俄陟中台。龟龙掎�v，云树徘徊，万春自此，一去不来。河水之南，邙山之北，芳草无行，寒松黯黑。丘墓崔嵬，泉扃眇默，深谷为陵，于焉观德。
