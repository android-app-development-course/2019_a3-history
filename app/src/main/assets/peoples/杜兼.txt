宋朝刑部郎中、苏州刺史杜兼简介，杜兼是个怎么样的人？ 杜兼，字处弘，中书令正伦五世孙。初，正伦无子，故以兄子志静为后。父�M，为郑州录事参事军事。 个人介绍 安禄山乱，宋州刺史李岑以兵迎之，为追骑所害。兼尚幼，逃入终南山。伯父存介为贼执，临刑，兼号呼愿为奴以赎，遂皆免。建中初，进士高第，徐泗节度使张建封表置其府。积劳为濠州刺史。性浮险，尚豪侈。德宗既厌兵，大抵刺史重代易，至历年不徙。兼探帝意，谋自固，即�武备，募占劲兵三千，帝以为才。元和初，入为刑部郎中，改苏州刺史。比行，上书言李�必反，留为吏部郎中。寻擢河南尹。杜佑素善兼，终始倚为助力。所至大杀戮，裒�财赀，极耆欲。适幸其时，未尝败。卒，年七十。家聚书至万卷。 任职情况 从弟羔，贞元初及进士第，有至性。父死河北，母更兵乱，不知所之，羔忧号终日。及兼为泽潞判官，鞫狱，有媪辨对不凡，乃羔母，因得奉养。而不知父墓区处，昼夜哀恸；它日舍佛祠，观柱间有文字，乃其父临死记墓所在。羔奔往，亦有耆老识其垅，因是乃得葬。元和中，为万年令，时许季同为长安令，京兆尹元义方责租赋不时，系二县吏，将罪之。羔等辩列尤苦，尹不为纵。羔乃谒宰相，请移散官。宪宗遣中使问状，具对府政苛细，力不堪奉。诏皆免官，夺尹三月俸。议者以羔为直。未几，授户部郎中，后历振武节度使，以工部尚书致仕。卒，赠尚书右仆射，谥曰敬。 驸马一职 子中立，字无为，以门�J历太子通事舍人。开成初，文宗欲以真源、临真二公主降士族，谓宰相曰：“民间�婚姻，不计官品而上阀阅。我家二百年天子，顾不及崔、卢耶？”诏宗正卿取世家子以闻。中立及校书郎卫洙得召见禁中，拜著作郎。月中，迁光禄少卿、驸马都尉，尚真源长公主。 中立数求自试，愦愦不乐，因言：“朝廷法令备具，吾若不任事，何赖贵戚挠天下法耶？”帝闻异之，转太仆、卫尉二少卿，历左右金吾大将军。京师恶少优戏道中，具驺唱呵卫，自谓“卢言京兆”，驱放自如。中立部从吏捕系，立�死。迁司农卿。绳吏急，反为中伤，左徙庆王傅。 久之，复拜司农卿，入谢，帝曰：“卿用法深，信乎？”答曰：“毂下百司养名不肯事，如司农尤丛剧。陛下无遽信流言，假臣数月，事可济。”帝许之。初，度支度六宫飧钱移司农，司农季一出付吏，大吏尽举所给于人，权其子钱以给之，既不以时，黄门来督责慢骂。中立取钱纳帑舍，率五日一出，吏不得为奸，后遂以为法。加检校右散骑常侍。 京兆尹缺，宣宗将用之，宰相以年少，欲历试其能，更出为义武节度使。旧�绯等�千乘，岁挽盐海濒，民苦之。中立置“飞雪将”数百人，具舟以载，自是民不劳，军食足矣。大中十二年，大水泛徐、兖、青、郓，而沧地积卑，中立自按行，引御水入之毛河，东注海，州无水灾。卒，年四十八，赠工部尚书。 记载病逝 中立居官精明，吏下寒栗畏伏。中虽坐累免，及复用，亦不为宽假，其天资所长云。 杜 亚，字次公，自云本京兆人。肃宗在灵武，上书论当世事，擢校书郎。杜鸿渐节度河西，奏署幕府。入朝，历吏部员外郎。鸿渐为山南、剑南副元帅，亚与杨炎并为判官，再迁谏议大夫。 兴元初，入迁刑部侍郎，又拜淮西节度使。贞元中，罢归。宰相窦参惮其宿望，以检校吏部尚书留守东都。病风痹且废，犹欲固宠，奏垦苑中为营田，可减度支岁禀。诏许之。又赂中人求兼河南尹。帝审其妄，使礼部尚书董晋代之，赐亚还。病不能谒。卒，年七十四，赠太子少傅，谥曰肃。 藏书之家 建中（780～783）前后进士，曾历任濠州刺史、苏州刺史、河南尹等职。《新唐书》称其“性浮险，尚豪侈”。嗜藏书，家藏图书过万卷，每每在书末印有：“清俸买来手自校，汝曹读之知圣道，坠之鬻之为不孝”的家训，和他同时代的另一藏书家杜暹题写的藏书印“清俸买来手自校，子孙读之知圣教，鬻及借人为不孝”相比，还是有所进步，损坏图书、卖书为不孝和“借人不孝”还是有本质区别。
