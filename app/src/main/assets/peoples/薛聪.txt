北魏车骑大将军、简懿侯薛聪简介，薛聪是个怎么样的人？ 方正有理识，善自标致，不妄游处。虽在暗室，终日矜庄，见者莫不懔然加敬。博览坟籍，精力过人，至于前言往行，多所究悉。词辩占对，尤是所长。遭父忧，庐于墓侧，哭泣之声，酸感行路。友于笃睦，而家教甚严；诸弟虽昏宦，恒不免杖罚，对之肃如也。未弱冠，州辟主簿。 薛聪，字延智，薛湖长子，河东汾阴人也。 人物生平 太和十五年，释褐著作佐郎。于时，孝文留心氏族，正定官品。士大夫解巾，优者不过奉朝请。聪起家便佐著作，时论美之。后迁书侍卸史，凡所弹劾，不避强御；孝文或欲宽贷者，聪辄争之。帝每云：“朕见薛聪，不能不惮，何况诸人也？”自是贵戚敛手。累迁直阁将军，兼给事黄门侍郎、散骑常侍，直阁如故。聪深为孝文所知，外以德器遇之，内以心膂为寄。亲卫禁兵，委总管领。故终太和之世，恒带直阁将军。群臣罢朝之后，聪恒陪侍帷幄，言兼昼夜。时政得失，预以谋谟；动辄匡谏，事多听允。而重厚沈密，外莫窥其际。帝欲进以名位，辄苦让不受。帝亦雅相体悉，谓之曰：“卿天爵自高，固非人爵之所荣也。”又除羽林监。帝曾与朝臣论海内姓地人物，戏谓聪曰：“世人谓卿诸薛是蜀人，定是蜀人不？”聪对曰：“臣远祖广德，世仕汉朝，时人呼为汉。臣九世祖永，随刘备入蜀，时人呼为蜀。臣今事陛下，是虏非蜀也。”帝抚掌笑曰：“卿幸可自明非蜀，何乃遂复苦朕。”聪因投戟而出。帝曰：“薛监醉耳。”其见知如此。 二十三年，从驾南征，兼御史中尉。及宣武即位，除都督、齐州刺史，政存简静。卒于州，吏人追思，留其所坐榻以存遗爱。赠征虏将军、华州刺史，谥曰简懿侯。魏前二年，重赠车骑大将军、仪同三司、延州刺史。子薛孝通最知名。
