唐朝御史大夫、殿中监李国贞简介，李国贞有什么主要成就？ 李国贞（字南华），淮安王神通玄孙、淄川王孝同之曾孙，李�j之孙，李广业之子，子李�。上元初，改成都尹、兼御史大夫，充剑南节度使，入为殿中监。 父广业，剑州长史。国贞本名若幽，性刚正，有吏才，历安定、扶风录事参军，皆称职。乾元中累迁长安令，寻拜河南尹。会史思明逼城，元帅李光弼东保河阳，国贞领官吏寓于陕。数月，征为京兆尹。上元初，改成都尹、兼御史大夫，充剑南节度使。入为殿中监。二年八月，迁户部尚书、兼御史大夫，持节充朔方、镇西、北庭、兴平、陈郑等节度行营兵马及河中节度都统处置使，镇于绛，赐 名国贞。既至，又加充管内河中、晋、绛、慈、隰、沁等州观察处置等使，余并如故。 国贞既至绛，属军中素无储积，百姓饥馑，难为聚敛，将士等粮赐多阙。国贞频以状闻，未报。军中喧喧怨读，左右以告国贞，国贞喻之曰：“军将何苦如是，已为奏闻，终有所给。”信宿军乱，攻国贞，夜烧衙城门。国贞莫知所图，左右劝国贞弃城遁去，国贞曰：“吾衔命为将，不能靖难，安可弃城乎！”左右固劝回避，乃隐于州狱，诈负缧绁。会国贞麾下为贼所擒，因指所在，遂于狱中执国贞，将害之，国贞曰：“军中乏粮，已有陈请，人不堪赋，予无负于将士耳。”众引退。突将王元振独曰：“今日之事，岂须问焉！”抽刀害国贞及二男、三大将。 国贞有风采，清白守法，为政急于操下，时论以辨吏称之。追赠扬州大都督。
