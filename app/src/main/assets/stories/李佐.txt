北魏安东将军、河内公李佐简介，李佐是个怎么样的人？ 李佐，字季翼，李宝四子，有文武才干。高祖初，兼散骑常侍，衔命使高丽。以奉使称旨，还，拜常山太守，赐爵真定子。迁冠军将军、怀州刺史，赐爵山阳侯。寻加安南将军、河内公。转安东将军、相州刺史。所在有称绩。 李佐，字季翼，李宝四子，有文武才干。高祖初，兼散骑常侍，衔命使高丽。以奉使称旨，还，拜常山太守，赐爵真定子。迁冠军将军、怀州刺史，赐爵山阳侯。寻加安南将军、河内公。转安东将军、相州刺史。所在有称绩。 车驾南讨，拜安南将军，副大司马，咸阳王禧为殿中将军。寻被敕与征南将军、 城阳王鸾、安南将军卢渊等军攻赭阳。各不相节度，诸军皆坐甲城下，欲以不战降 贼。佐独勒所部，晨夜攻击。属萧鸾遣其太子右卫率坦历生率众来援，咸以势弱不 敌，规欲班师。佐乃简骑二千逆贼，为贼所败。坐徙瀛州为民。车驾征宛邓，复起 佐，假平远将军、统军。萧鸾新野太守刘忌凭城固守，佐率所领攻拔之。以功封泾 阳县开国子，邑三百户。沔北既平，广阳王嘉为荆州刺史，仍以佐为嘉镇南府长史， 加辅国将军。别镇新野。及大军凯旋，高祖执佐手曰：“沔北，洛阳南门，卿既为 朕平之，亦当为朕善守。” 高祖崩，遣敕以佐行荆州刺事，仍本将军。佐在州，威信大行，边民悦附，前 后归之者二万许家。寻正刺史。世宗初，徵兼都官尚书。景明二年卒，年七十一。 赠征虏将军、秦州刺史，谥曰庄。子遵袭。
