东汉马皇后的长兄马廖简介，马廖为何受汉章帝尊重？ 马廖，后汉伏波将军马援长子，明德马皇后长兄。 人物生平 马廖，字敬平，少以父任为郎。明德皇后既立，拜廖为羽林左监、虎贲中郎将。显宗（汉明帝）崩，受遗诏典掌门禁，遂代赵熹为卫尉，肃宗（汉章帝）甚尊重之。 史书记载 《后汉书》卷二十四 皇太后躬履节俭，事从简约，廖虑美业难终，上疏长乐宫以劝成德政，曰： 臣案前世诏令，以百姓不足，起于世尚奢靡，故元帝罢服官，成帝御浣衣，哀帝去乐府。然而侈费不息，至于衰乱者，百姓从行不从言也。夫改政移风，必有其本。传曰：“吴王好剑客，百姓多创瘢；楚王好细腰，宫中多饿死”。长安语曰：“城中好高髻，四方高一尺；城中好广眉，四方且半额；城中好大袖，四方全匹帛。”斯言如戏，有切事实。前下制度未几，后稍不行。虽或吏不奉法，良由慢起京师。今陛下躬服厚缯，斥去华饰，素简所安，发自圣性。此诚上合天心，下顺民望，浩大之福，莫尚于此。陛下既已得之自然，犹宜加以勉勖，法太宗（汉文帝）之隆德，戒成、哀之不终。《易》曰：“不恒其德，或承之羞。”诚令斯事一竟，则四海诵德，声董天地，神明可通，金石可勒，而况于行仁心乎，况于行令乎！愿置章坐侧，以当瞽人夜诵之音。 太后深纳之。朝廷大议。辄以询访。 廖性质诚畏慎，不爱权势声名，尽心纳忠，不屑毁誉。有司连据旧典，奏封廖等，累让不得已，建初四年，遂受封为顺阳侯，以特进就第。每有赏赐，辄辞让不敢当，京师以是称之。 家族历史 子豫，为步兵校尉。太后崩后，马氏失势，廖性宽缓，不能教勒子孙，豫遂投书怨诽。又马防、马光奢侈，好树党与。八年，有司奏免豫，遣廖、防、光就封。豫随廖归国，考击物故。后诏还廖京师。永元四年，卒。和帝以廖先帝之舅，厚加�R赙，使者吊祭，王主会丧，谥曰安侯。 子遵嗣，徙封程乡侯。遵卒，无子，国除。元初三年，邓太后诏封廖孙度为颍阳侯。 家族成员 父亲：马援 儿子：马豫、马遵 孙子：马度
