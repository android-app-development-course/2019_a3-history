北魏豫州刺史袁式简介，袁式是个怎么样的人？ 袁式，字季祖，陈郡阳夏人，汉司徒滂（袁滂）之后。父深（袁深），晋侍中。式在南，历武陵王遵（司马遵）谘议参军。 及刘裕执权，式归姚兴。及姚泓灭，归魏，为上客，赐爵阳夏子。与司徒崔浩一面，便尽国士之交。时朝仪典章悉出于浩，浩以式博于故事，每所草创，恒顾访之。性长者，虽羁旅飘泊，而清贫守度，不失士节。时人甚敬重之，皆呼曰袁谘议。至延和二年，卫大将军、乐安王范（拓跋范）为雍州刺史，诏式与中书侍郎高允俱为从事中郎。辞而获免。 式沈靖乐道，周览书传，至于诂训《仓》、《雅》，偏所留怀。作《字释》未就。以太安二年卒，赠豫州刺史，谥肃侯。
