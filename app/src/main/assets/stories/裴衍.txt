北魏车骑大将军、司空裴衍简介，裴衍是个怎么样的人？ 裴衍（？-526年），字文舒，绛州闻喜（今山西闻喜县）人。北魏官员。 学识优于诸兄，才行亦过之。事亲以孝闻，兼有将略。景明二年，得归北魏，授通直郎，累官至抚军将军、相州刺史、假镇北将军、北道大都督，进封临汝县公，与源子邕北讨葛荣。军次阳平之东北漳曲，贼来拒战，兵败见害。赠使持节、车骑大将军、司空、相州刺史。 人物生平 裴衍原仕南齐萧宝卷，至阴平太守。景明二年，始得归北魏，授通直郎。衍欲辞朝命，请隐嵩高，乃上表曰："臣幸乘昌运，得奉盛化，沐藉炎风，餐佩唐德，于生于运，已溢已荣。但摄性乖和，恒苦虚弱。比风露增加，精形侵耗。小人愚怀，有愿闲养。伏见嵩岑极天，苞育名草，修生救疾，多游此岫。臣质无灵分，性乖山水，非敢追踵轻举，仿佛高踪，诚希药此沉疴，全养禀气耳。若所疗微痊，庶偶影风云，永歌至德。荷衣葛屦，裁营已整；摇策纳屣，便陟山途。谨附陈闻，乞垂昭许。" 诏曰："知欲养疴中岳，练石嵩岭，栖素云根，饵芝清壑，腾迹之操，深用嘉焉。但治缺古风，有愧山客耳。既志往难裁，岂容有抑，便从来请。" 世宗之末，衍稍以出山，干禄执事。肃宗除散骑侍郎，行河内郡事。寻除建兴太守，转河内太守，加征虏将军。遭母忧解任。历二郡，廉贞寡欲，善抚百姓，民吏追思之。孝昌初，萧衍遣将曹敬宗寇荆州，山蛮应之，大路断绝。都督崔暹率数万之众，盘桓鲁阳，不能前讨。荆州危急，朝廷忧之。诏衍为别将、假前将军，与恒农太守王罴率军一万出武关以救荆州。贼逆战于浙阳，大破之，贼遂退走，荆州围解。除使持节、散骑常侍、平东将军、假安东将军、北道都督，镇邺西之武城，封安阳县开国子，食邑三百户。 时相州刺史、安乐王元鉴潜图叛逆，衍觉其有异，密表陈之。寻而鉴所部别将嵇宗驰驿告变。乃诏衍与都督源子邕、李神轨等讨元鉴，平之。除抚军将军、相州刺史、假镇北将军、北道大都督，进封临汝县开国公，增邑千二百户，散骑常侍如故。仍诏衍与子邕北讨葛荣。军次阳平关之东北漳曲，贼来拒战，衍军败见害。朝野人情，莫不骇惋。赠使持节、车骑大将军、司空、相州刺史。 家族成员 父亲：裴叔宝 叔父：裴叔业 儿子：裴嵩，袭爵。武定中，河内太守。 哥哥：裴植、裴�r、裴瑜、裴粲
