唐末五代后梁将领、太保霍存简介，霍存与葛从周是何关系？ 霍存（？-893年），�持萸�周（今河北曲周县）人。唐末五代时期朱温手下将领。 生性骁勇，尤善骑射，少从黄巢为将。黄巢败亡后，跟随朱温。从平秦宗权，灭时溥，俱有大功。始遥韶州牧，改贺州，权知曹州刺史，官至检校右仆射。景福二年，从朱温攻打山东，中流矢而亡，累赠太保。 人物生平 唐中和四年，朱温大破黄巢军于王满渡，时存与葛从周、张归霸皆自巢军来降，太祖宥而纳之。其后破王夏寨，击殷铁林，并在战中。寻佐朱珍取滑台，攻淄州，取博昌，皆预战立功。时蔡贼张�y在汴北，存以三千人夕犯其营，破之。用本部骑兵败秦宗权军，杀五千人，连破四寨，尽得其辎重。从讨卢瑭、张�y，殪万余人，存功居多。我军之围濮州也，有贼升眺楼大诟。太祖怒甚，召存射之，矢一发而尸陨其下，赏赉甚厚。复佐朱珍擒石�[，破魏师，败徐戎。又佐庞师古至吕梁，败时溥二千余众，以是累迁官。 初，王师渡淮乏食，不甚利，惟存军战有功，淮贼乃引退。太祖之讨宿州也，葛从周以水坏其垣，丁会以师乘其墉，存战垒外，败其军，宿人乃降。唐中和五年，佐郴王友裕击时溥于砀山，破之，获蕃将石君和等五十人。 （《新五代史》云：存代李唐宾攻时溥，溥败走砀山，存获其将石君和等五十人。梁攻宿州，从周引水浸之，丁会与存战城下，遂下之）是岁，复与晋军战于马牢川，始入为前锋，出则后拒，晋不敢逼，乃渡河袭淇门，杀三千余人。曹州刺史郭绍宾之来归也，存以师援之，遂代其任。始，朱友裕以大军伐郓州，临其壁，既而师陷围中，以急来告，存领二百骑驰赴击退之。太祖喜，拔为诸军都指挥使。 景福二年春（893年），太祖亲至曹州，留骑军数千，令存将之，且曰：“有急则倍道兼行以赴之。”俄闻朱瑾领兵二万入援彭门，存乃领骑军驰赴之，与徐、兖之众合战于石佛山下，大败之，存亦中流矢而卒，时人称其忠勇。 初，朱珍、李唐宾之殁，庞师古代珍，存代唐宾，战伐功绩，多与师古同。始遥领韶州牧，又改贺州，后用为权知曹州刺史，官至检校右仆射。及太祖登极，屡有征讨，因起猛士之叹。一日，幸讲武台阅兵，谓诸将曰：“霍存在，朕安有此劳苦耶！诸君其思之。”他日语又如是，累赠官至太保。 其子霍彦威，后唐明宗朝为青州节度使。 文献记载 《新五代史》 霍存，�持萸�周人也。少从黄巢，巢败，存乃降梁。存为将骁勇，善骑射。秦宗权攻汴，存以三千人夜破张�y栅，又以骑兵破秦贤，杀三千人，败�y于赤冈。从朱珍掠淄青、庞师古攻时溥，皆有功。朱珍与李唐宾俱死，乃以庞师古代珍、存代唐宾以攻溥，破砀山，存获其将石君和等五十人。梁攻宿州，葛从周引水浸之，丁会与存战城下，遂下之。从攻潞州，与晋人遇，战马牢川，存入则当其前，出则为其殿，晋人却，遂东攻魏，取淇门，杀三千人。梁得曹州，太祖以为刺史，兼诸军都指挥使。梁攻郓州，朱瑾来救，梁诸将或劝太祖纵瑾入郓，耗其食，坚围勿战，以此可俱弊。太祖曰：“瑾来必与时溥俱，不若遣存邀之。”存伏兵萧县，已而瑾果与溥俱出迷离，存发伏击之，遂败瑾等于石佛山，存中流矢卒。太祖已即位，阅骑兵于繁台，顾诸将曰：“使霍存在，岂劳吾亲阅邪！诸君宁复思之乎？”佗日语又如此。 方志记载 霍存，骁勇善骑射，仕梁为诸军都指挥使，从攻潞州。与晋兵战马牢川，晋兵却，以存为曹州刺史，攻郓州、击朱瑾败之，中流矢卒。
