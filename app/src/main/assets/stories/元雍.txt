北魏宗室大臣、征南大将军元雍简介，元雍曾与谁斗富？ 元雍（?-528年），字思穆，司州洛阳（今河南洛阳市）人。北魏宗室大臣，献文帝拓跋弘之子，孝文帝元宏之弟。 少而倜傥不恒，太和九年，封颍川郡王，加侍中、征南大将军。改封高阳王。宣武帝时，迁司空，议定律令。肃宗览政，除使持节、司州牧、侍中、太师、录尚书事如故，与元叉同决庶政，荣贵之盛。 孝庄初，尔朱荣欲害朝士，诬陷元雍将谋逆，死于河阴之变，追赠假黄钺、相国，谥号文穆。 人物生平 孝明帝正光元年(520)，进位丞相，与侍中元叉同决庶政。富贵冠一国，一食值钱数万，有憧仆六千、使女五百，曾与河间王元琛斗富。孝庄帝初年，大都督尔朱荣发动河阴之变时被杀。 人物评价 《北史》：雍识怀短浅，又无学业，虽位居朝首，不为时情所推。既以亲尊，地当宰辅，自熙平以后，朝政褫落，不能守政匡弼，唯唯而已。及清河王元怿之死，元叉专政，天下大责归焉。 家族成员 嫡子：元泰，字昌，颇有时誉。为中书侍郎，寻迁通直散骑常侍、镇东将军、太常卿。与雍同时遇害。追赠侍中、特进、骠骑大将军、太尉公、武州刺史、高阳王，谥曰文孝。 庶长子：元端，字宣雅。美容貌，颇涉书史。起家散骑侍郎，累迁通直散骑常侍、大鸿胪、太常少卿、散骑常侍。出为安东将军、青州刺史。是时萧衍遣将寇逼徐扬，除端为抚军将军、金紫光禄大夫、使持节、东南道大使，处分军机。贼平，拜镇军将军、兖州刺史。俄而萧衍将复寇徐兖，围逼州城。元端率在州文武拒守，得全。以功封安德县开国公，食邑五百户。还，除都官尚书。与元雍俱遇害，赠车骑大将军、仪同三司、相州刺史。 三子：元睿，字子哲，轻忽荣利，爱玩琴书。起家拜通直散骑侍郎，迁卫尉少卿，转光禄少卿，封济北郡王。与雍俱遇害，赠车骑大将军、司空公、雍州刺史。 四子：元诞，字文发。少聪惠，有风仪。起家通直郎，迁中书侍郎、通直散骑常侍，封新阳县开国伯，食邑三百户，加龙骧将军，进封昌乐王，食邑七百户，迁平南将军、散骑常侍、黄门侍郎。孝静帝初，拜侍中、车骑大将军、仪同三司、司州牧。天平三年薨，赠使持节、侍中、太保、司徒公、尚书令，将军、牧如故，谥号文献。无子，以斌第二子元子亮为后。 五子：元勒叉，阳平县公 六子：元亘，濮阳县公 七子：元伏陀，武阳县公 八子：元弥陀，新阳县公 九子：元僧育，顿丘县公 十子：元居罗，卫县开国伯，食邑四百户。天平中，并除镇远将军、散骑侍郎。 史书记载 高阳王元雍，字思穆，少而倜傥不恒。高祖曰："吾亦未能测此儿之深浅，然观其任真率素，或年器晚成也。"太和九年，封颍川王，加侍中、征南大将军。或说雍曰："诸王皆待士以营声誉，王何以独否？"雍曰："吾天子之子，位为诸王，用声名何为？"久之，拜中护军，领镇北大将军，改封高阳王。奉迁七庙神主于洛阳，五等开建，食邑二千户。 车驾南伐，元雍行镇军大将军，总摄留事。迁卫尉，加散骑常侍，除使持节、镇北将军、相州刺史，常侍如故。高祖诫雍曰："相州乃是旧都，自非朝贤德望无由居此，是以使汝作牧。为牧之道，亦难亦易。其身正，不令而行，故便是易。其身不正，虽令不从，故便是难。又当爱贤士，存信约，无用人言而轻与夺也。"进号征北将军。 世宗初，迁使持节、都督冀相瀛三州诸军事、征北大将军、开府、冀州刺史，常侍如故。雍在二州，微有声称。入拜骠骑大将军、司州牧。世宗时幸雍第，皆尽家人之礼。迁司空公，议定律令，雍常入参大议。转太尉公，加侍中。时雍以旱故，再表逊位，优诏不许。除太保，领太尉，侍中如故。 肃宗初，诏雍入居太极西柏堂，谘决大政，给亲信二十人。又诏雍为宗师，进太傅、侍中，领太尉公，王如故。别敕将作，营国子学寺，给雍居之。领军于忠擅权专恣，仆射郭祚劝雍出之。忠怒，矫诏杀祚及尚书裴植，废雍以王归第。朝有大事，使黄门郎就谘访之。忠寻复矫诏，将欲杀雍，以问侍中崔光，光拒之，乃止。 未几，灵太后临朝，出忠为翼州刺史。灵太后感忠保护之勋，不问其罪。增雍封一千户，除侍中、太师，又加使持节，以本官领司州牧。 元雍表请：王公以下贱妾，悉不听用织成锦绣、金玉珠玑，违者以违旨论；奴婢悉不得衣绫绮缬，止于缦缯而已；奴则布服，并不得以金银为钗带，犯者鞭一百。灵太后从之，而不能久行也。诏雍乘步挽出入掖门。又以本官录尚书事。雍频表辞逊，优答不许，诏侍中敦谕，朝夕侍讲。 肃宗览政，除使持节、司州牧、侍中、太师、录尚书事如故。肃宗加元服，雍兼太保，与兼太尉崔光摄行冠礼。诏雍乘车出入大司马门，进位丞相，给羽葆鼓吹，倍加班剑，余悉如故。又赐帛八百匹，与一千人供具，催令速拜。诏雍依齐郡顺王拓拔简太和故事，朝讫引坐，特优拜伏之礼。总摄内外，与元叉同决庶政。岁禄万余，粟至四万，伎侍盈房，诸子�}冕，荣贵之盛，昆弟莫及焉。 元妃卢氏薨后，更纳博陵崔显妹，甚有色宠，欲以为妃。世宗初以崔氏世号"东崔"，地寒望劣，难之，久乃听许。延昌已后，多幸妓侍，近百许人，而疏弃崔氏，别房幽禁，不得关豫内政，仅给衣食而已。至乃左右无复婢使，子女欲省其母，必启闻，许乃得见。未几，崔暴薨，多云雍殴杀之也。灵太后许赐其女妓，未及送之，雍遣其阉竖丁鹅自至宫内，料简四口，冒以还第。太后责其专擅，追停之。 孝昌初，诏曰："比相府弗开，阴阳未变。王秉哲居宗，勋望隆重，道庇苍生，威被华裔，体国犹家，匪躬在节，可开府置佐史。"寻罢司徒，以为丞相府。 孝庄初，尔朱荣欲害朝士，遂云雍将谋逆，于河阴之变遇害。赠假黄钺、相国，谥号文穆。
