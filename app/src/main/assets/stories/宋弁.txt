北魏吏部尚书、安东将军宋弁简介，宋弁有几个儿子？ 宋弁（451-499年），字义和，广平郡列人（今河北肥乡县）人，北魏大臣。 才学俊赡，少有美名。少游京师，见尚书李冲以为王佐之才。初为著作佐郎，寻除尚书殿中郎中，迁中书侍郎，进散骑常侍，转右卫将军。车驾征马圈，以本官兼祠部尚书，摄七兵尚书事。 孝文帝驾崩，遗诏以弁为吏部尚书，与咸阳王元禧等六人辅政。太和二十三年卒，年四十八，赠安东将军、瀛州刺史，谥号贞顺。 人物生平 宋弁（biàn）才学俊赡，少有美名。高祖初，曾至京师，见尚书李冲，因言论移日。冲竦然异之，退而言曰：“此人一日千里，王佐才也。”宋显卒，弁袭爵。弁与李彪州里，迭相祗好。彪为秘书丞，弁自中散大夫。彪请为著作佐郎，寻除尚书省殿中郎中。高祖曾因朝会之次，历访治道，弁年少官微，自下而对，声姿清亮，进止可观，高祖称善者久之。因是大被知遇，赐名为弁，意取弁和献玉、楚王不知宝之也。 迁中书侍郎，兼员外常侍，使于萧赜。萧赜司徒萧子良、秘书丞王融等皆称美之，以为志气謇谔不逮李彪，而体韵和雅、举止闲邃过之。转散骑侍郎，位在中书监之右。高祖曾论江左事，因问弁曰：“卿比南行，入其隅�T，彼政道云何？兴亡之数，可得知不？”弁对曰：“萧氏父子，无大功于天下，既以逆取，不能顺守。德政不理，徭役滋剧；内无股肱之助，外有怨叛之民。以臣观之，必不能贻厥孙谋，保有南海。若物惮其威，身免为幸。”后车驾南征，以为司徒府司马、耀武将军、东道副将。军人有盗马�者，斩而徇之。于是三军振惧，莫敢犯法。 黄门侍郎崔光荐弁自代，高祖不许，然亦赏光知人。未几，以弁兼黄门，寻即正，兼司徒左长史。时大选内外群官，并定四海士族，弁专参铨量之任，事多称旨。然好言人之阴短，高门大族意所不便者，弁因毁之；至于旧族沦滞，人非可忌者，又申达之。弁又为本州大中正，姓族多所降抑，颇为时人所怨。 从驾南讨，诏弁于豫州都督所部及东荆领叶，皆灭戍士营农，水陆兼作。迁散骑常侍，寻迁右卫将军，领黄门。弁屡自陈让，高祖曰：“吾为相知者，卿亦不可有辞。岂得专守一官，不助朕为治？且常侍者黄门之粗冗，领军者二卫之假摄，不足空存推让，以弃大委。”其被知遇如此。 始，高祖北都之选也，李冲多所参预，颇抑宋氏。弁有恨于冲，而与李彪交结，雅相知重。及彪之抗冲，冲谓彪曰：“尔如狗耳，为人所嗾。”及冲劾彪，不至大罪，弁之力也。彪除名为民，弁大相嗟慨，密图申复。 高祖在汝南不豫，大渐。旬有余日，不见侍臣，左右唯彭城王元勰等数人而已。小瘳，乃引见门下及宗室长幼诸人，入者未能知，致悲泣。弁独进及御床，嘘唏流涕曰：“臣不谓陛下圣颜毁瘠乃尔！”由是益重之。车驾征马圈，留弁以本官兼祠部尚书，摄七兵事。及行，执其手曰：“国之大事，在祠与戎。故令卿绾摄二曹，可不自勉。”弁顿首辞谢。弁劬劳王事，夙夜在公，恩遇之甚，辈流莫及，名重朝野，亚于李冲。高祖每称弁可为吏部尚书。及崩，遗诏以弁为之，与咸阳王元禧等六人辅政，而弁已先卒，年四十八。诏赐钱十万、布三百匹，赠安东将军、瀛州刺史，谥曰贞顺。 宋弁性好矜伐，自许膏腴。高祖以郭祚晋魏名门，从容谓弁曰：“卿固应推郭祚之门也。”弁笑曰：“臣家未肯推祚。”高祖曰：“卿自汉魏以来，既无高官，又无俊秀，何得不推？”弁曰：“臣清素自立，要尔不推。”侍臣出后，高祖谓彭城元勰曰：“弁人身良自不恶，乃复欲以门户自矜，殊为可怪。” 历史评价 史臣曰：古人有云，才未半古，功以过之，非徒语也。王肃流寓之人，见知一面，虽器业自致，抑亦逢时，荣仕赫然，寄同旧列，美矣。诵、翊继轨，不殒光风。宋弁以才度见知，迹参顾命，拔萃出类，其有以哉。无子之叹，岂徒羊舌？宗祀之不亡，幸矣。 家族成员 儿子 长子：宋维，字伯绪。少袭父爵，自员外郎迁给事中。坐谄事高肇，出为益州龙骧府长史，辞疾不行。太尉清河王元怿辅政，以维名臣之子，荐为通直郎，辟其弟纪行参军。灵太后临政，委任元叉，而义恃宠骄盈，怿每以分理裁断。义甚忿恨，思以害怿，遂与维为计，以富贵许之。维见义宠势日隆，便至乾没，乃告司染都尉韩文殊父子欲谋逆立怿。怿坐被录禁中，文殊父子惧而逃遁。鞫无反状。以文殊亡走，悬处大辟。置怿于宫西别馆，禁兵守之。维应反坐，义言于太后，欲开将来告者之路，乃黜为燕州昌平郡守，纪为秦州大羌令。维及纪颇涉经史，而浮薄无行。怿亲尊懿望，朝野瞻属；维受怿眷赏，而无状构间，天下人士莫不怪忿而贱薄之。及义杀怿，专断朝政，以维兄弟前者告怿，征维为散骑侍郎，纪为太学博士，领侍御史，甚昵之。维超迁通直常侍，又除冠军将军、洛州刺史；纪超迁尚书郎。初，弁谓族弟世景言：“维性疏险，而纪识慧不足，终必败吾业也。”世景以为不尔，至是果然，闻者以为知子莫若父。尚书令李崇、尚书左仆射郭祚、右仆射游肇每云：“伯绪凶疏，终败宋氏，幸得杀身耳。”论者以为有征。后除营州刺史，仍本将军。灵太后反政，以义党除名，遂还乡里。寻追其前诬告清河王事，于邺赐死。子春卿，早亡。 次子：宋纪，字仲烈，以次子钦仁继。宋钦仁，武定末年，太尉祭酒。肃宗末，为北道行台，卒于晋阳。宋钦道，武定末，冀州别驾。 弟弟 胞弟：宋机，本州治中。 子宋宝积，卒于中散大夫。 族弟：宋颖，字文贤。自奉朝请稍迁尚书郎、魏郡太守。纳货刘腾，腾言之于元义，以颖为冠军将军、凉州刺史。颖前妻邓氏亡后十五年，颖梦见之，向颖拜曰：“新妇今被处分为高崇妻，故来辞君。”泫然流涕。颖旦而见崇言之，崇后数日而卒。 族弟：宋燮，字崇和。广平王元怀郎中令、员外常侍。为征北李平司马，北殄元愉颇有赞谋之功。 族弟：宋鸿贵，为定州平北府参军，送兵于荆州。坐取兵绢四百匹，兵欲告之，乃斩十人。又疏凡不达律令，见律有枭首之罪，乃生断兵手，以水浇之，然后斩决。寻坐伏法。时人哀兵之苦，笑鸿贵之愚。 族弟：宋翻，字飞乌，少有操行。宣武时为河阴令，擢抑豪右，威振京师。孝庄时除河南尹。晚节颇惮权势，至昔日之名大损。卒谥贞烈。（按�x，北史作翻。） 翻弟：宋世景。性孝友，博览群书。举秀才，对策上第。累官荣阳太守。寮属皆畏威改肃，终日坐厅事，未赏寝息，发奸摘伏，著有《若神明》。
