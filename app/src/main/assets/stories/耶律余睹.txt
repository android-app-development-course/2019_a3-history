辽朝金吾卫大将军耶律余睹简介，耶律余睹是个怎么样的人？ 耶律余睹（？-1132），辽朝大臣。又名余都姑，宗室雄才。保大初，历副都统。妻，天祚文妃妹，文妃生晋王，最贤。时，萧奉先妹为天祚元妃，生秦王奉先恐秦王不得立，诬余睹勾结萧昱，谋立晋王，杀昱，赐文妃死。余睹惧，引左右叛入女真。后为金军先锋，攻陷州郡，天祚亡入夹山久为监军，不得调升，伪称出猎，亡命西夏，夏人不纳而死。 人物生平 天庆(1111—1120)年间，为金吾卫大将军、东路都统。九年（1119），领兵镇压张撒八起义，擒撒八。保大元午（1121）正月，被元妃兄萧奉先诬与文妃谋立文妃子耶律敖鲁斡，惧，降金，仍以原职领所部。次年正月，引金军攻辽，迫天祚帝西逃。金太宗天会三年（1125），为元帅右都监，领兵伐宋，破宋兵于汾河北，擒其帅郝仲连等，杀万余人。十年（1132），欲举兵反金，为云内节度使耶律奴哥告发，奔西夏，夏人见其未领兵马，不纳，遂投鞑靼，被杀。 人物经历 耶律余睹，名余都姑，国族之近者也。慷慨尚气义。保大初，历官副都统。 其妻天祚文妃之妹，文妃生晋王，最贤，国人皆属望。时萧奉先之妹亦为天祚元妃，生秦王。奉先恐秦王不得立，深忌余睹，将潜图之。适耶律挞葛里之妻会余睹之妻于军中，奉先讽人诬余睹结驸马萧昱、挞葛里，谋立晋王，尊天祚为太上皇。事觉，杀昱及挞葛里妻，赐文妃死。余睹在军中闻之，惧不能自明被诛，即引兵千余，并骨肉军帐叛归女直。 会大霖雨，道途留阻。天祚遣知奚王府萧遐买、北宰相萧德恭、大常衮耶律谛里姑、归州观察使萧和尚奴、四军太师萧干追捕甚急。至闾山，及之。诸将议曰：“萧奉先恃宠，蔑害官兵。余睹乃宗室雄才，素不肯为其下。若擒之，则他日吾辈皆余睹矣。不如纵之。”还，绐云追袭不及。 余睹既入女直，为其国前锋，引娄室孛堇兵攻陷州郡，不测而至。天祚闻之大惊，知不能敌，率卫兵入夹山。 余睹在女直为监军，久不调，意不自安，乃假游猎，遁西夏。夏人问：“汝来有兵几何？”余睹以二三百对，夏人不纳，卒。 史籍记载 论曰：辽之亡也，虽孽降自天，亦柄国之臣有以误之也。当天庆而后，政归后族。奉先沮天祚防微之计，陷晋王非罪之诛，夹山之祸已见于此矣。处温副魏王以�c号，结宋将以卖国，迹其奸佞，如出一轨。呜呼！天祚之所倚毗者若此，国欲不亡，得乎？张琳��剖匚唬�余睹反覆自困，则又何足议哉！ 相关事件 《金史》称：耶律余睹，辽宗室子也。辽主近族，父祖仕辽，具载《辽史》。初，太祖起兵，辽人来拒，余睹请自效，以功累迁金吾卫大将军，为东路都统。天辅元年，与都统耶律马哥军于浑河，银术哥、希尹拒之，余睹等不敢战。比银术哥等至，马哥、余睹已遁去。银术哥、希尹坐稽缓，太祖皆罚之，所获生口财畜入于官，天辅二年，龙化州人张应古等来降，而余睹复取之。辽以挞不野为节度使。未几，应古等逐挞不野自效。太祖于国书中以问辽主，“龙化州已经降附，何为问罪而杀其主者。”辽主托以大盗群起，使余睹收之。 金史太祖已取临潢府，赐诏余睹曰：“汝将兵在东路，前后战未尝不败。今闻汝收合散亡，以拒我师。朕已于今月十五日克上京，今将往取辽主矣。汝若治兵一决胜负，可指地期日相报。若知不敌，当率众来降，无贻后悔。”及太祖班师，�^母等还至辽河，方渡，余睹来袭，完颜背答、乌塔等殿，力战却之，获甲马五百匹。 金史天辅五年，余睹送款于咸州路都统，以所部来降，乞援接于桑林渡。都统司以闻，诏曰：“余睹到日，使与其官属偕来，余众处之便地。”无何，余睹送上所受辽国宣诰，及器甲旗帜等，与将吏韩福奴、阿八、谢老、太师奴、萧庆、丑和尚、高佛留、蒲答、谢家奴、五哥等来降。 金史余睹作书，具言所以降之意，大概以谓：“辽主沉湎荒于游畋，不恤政事，好佞人，远忠直，淫刑吝赏，政烦赋重，民不聊生。”又言：“枢密使得里底本无材能，但阿谀取容，其子磨哥任以军事。”又言：“文妃长子晋王素系人望，宜为储副，得里底以元妃诸子己所自出，使晋王出继文妃。”又言：“晋王与驸马乙信谋复其枢密使，来告余睹共定大计，而所图不成。”又言：“己粗更军事，进策辽主，得里底蔽之，辽主亦不省察。”又曰：“大金疆土日辟，余睹灼知天命，遂自去年春与耶律慎思等定议，约以今夏来降。近闻得里底、高十捏等欲发，仓卒之际不及收合四远，但率傍近部族户三千、车五千两、畜产数万、辽北军都统以兵追袭，遂弃辎重，转战至此。所有官事职位姓名、人户畜产之数，遣韩福奴具录以闻。”遂与其将吏来见，上抚慰之，遂赐坐，班同宰相，赐宴尽醉而罢。上命余睹以旧官领所部。且谕之曰：“若能为国立功，别当奖用。”自余睹降，益知辽人虚实矣。 人物仕途 金史余睹在军中屡乞侍妾及子，太祖疑之，诏咸州路都统司曰：“余睹家属，善监护之。”复诏曰：“余睹降时，其民多强率而来者，恐在边生变，宜徙之内地。”都统杲取中京，余睹为乡导，与希尹等招抚奚部。奉圣州降，其官吏皆遁去，余睹举前监酒李师夔为节度使，进士沈璋为副使，州吏裴赜为观察判官。沈璋招集居民还业者三千余，迁太常少卿。 金史久之，耶律麻者告余睹、吴十、刘剌结党谋叛，及其未发宜先收捕。上召余睹等从容谓之曰：“今闻汝谋叛，诚然邪，其各无隐。若果去，必须鞍马甲胄器械之属，当悉付汝，吾不食言。若再被擒，无祈免死。欲留事我，则无怀异志，吾不汝疑。”余睹等战忄栗不能对，乃杖铎剌七十，余皆不问。 耶律之亡 金史天会三年，大举伐宋，余睹为元帅右都监，宋兵四万救太原，余睹、屋里海逆击于汾河北，擒其帅郝仲连、张关索，统制马忠，杀万余人。宗翰伐宋，余睹留西京。天会十年，余睹谋反，云内节度使耶律奴哥等告之。余睹亡去，其党燕京统军萧高六伏诛，蔚州节度使萧特谋自杀。边部斩余睹及其诸子，函其首以献。耶律奴哥加守太保兼侍中，赵公鉴、刘儒信、刘君辅等并授遥镇节度使以赏之。 破金计划 天会四年，萧仲恭出使宋朝，宋钦宗让萧仲恭带蜡丸见耶律斜睹，意图策反其起兵，然而萧仲恭表面答应，回金国后却将蜡丸献给完颜宗望，致使计划失败。 大宋皇帝致书于左金吾卫上将军、元帅右都监耶律太师： “昔我烈祖章圣皇帝与大辽结好澶渊，敦信修睦，百有余年，边境宴然，苍生蒙福，义同一家，靡有兵革斗争之事，通和之久，振古所无。金人不道，称兵朔方，拘縻天祚，翦灭其国。在于中国，誓和之旧，义当兴师以拯颠危，而奸臣童贯等违国擅命，沮遏信使，结纳仇雠，购以金缯，分据燕土。金匮之约藏在庙祧，委弃不遵，人神恫怨，致金人强暴，敢肆陆梁，�m扰边境，达于都畿，则惟此之故，道君太上皇帝深悼前非，因成内禅。肆朕初即大位，惟怀永图，念烈祖之遗德，思大辽之旧好，辍食兴叹，无时暂忘。凡前日大臣之误国构祸者，皆已窜诛，思欲兴亡继绝，亲仁善邻，以为两国无穷之福。此志既定，未有以达，而使人萧仲恭、赵伦之来，能道辽国与燕、云之遗民，不忘耶律氏之德，冀假中国诏令，拥立耆哲。众望所属，宜乎国人无如金吾都监太师者，适谐至意，良用忻怿，尝闻金吾都监太师前为辽国将兵，数有大功，谋立晋王，实为大辽宗社之计，不幸事不克就，避祸去国。向使前日之谋行，晋王有国，则天祚安享荣养，耶律氏不亡，然则于天祚不害其为忠，而于耶律氏之计则至忠矣。宗室之英，天人所相，是宜继有辽国，克绍前休，以慰遗民之思。方今总兵于外，且有西南招讨太师同姓之助，云中留守尚书愿忠之佐，一德同心，足以共成大事。以中国之势竭力拥卫，何有不成？谋事贵断，时不可失，惟太师图之。书不尽言，已令萧仲恭、赵伦面道委曲。天时蒸溽，更冀保绥。”《三朝北盟会编》
