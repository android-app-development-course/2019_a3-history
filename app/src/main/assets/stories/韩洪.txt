隋朝丞相、甘棠县侯韩洪简介，韩洪的成就有哪些？ 韩洪，字叔明，韩僧寿弟，河南东垣人也。 少骁勇，善骑射，膂力过人。仕周，以军功拜大都督。隋文为丞相，从韦孝宽破尉迟迥，加上开府，封甘棠县侯。及帝受禅，进爵为公。开皇九年，平陈之后，授行军总管。及陈平，晋王广大猎于蒋山，有猛兽在围中，众皆惧，洪驰马射之，应弦而倒。陈氏诸将列观，皆叹伏焉。王大喜，赐缣百匹。寻以功加柱国，拜蒋州刺史，转廉州。 时突厥屡为边患，朝廷以洪骁勇，令检校朔州总管事。寻拜代州总管。仁寿元年，突厥达头可汗犯塞，洪率蔚州刺史刘隆、大将军李药王拒之。遇虏于恒安，众寡不敌，洪四面搏战，身被重创，将士沮气。虏悉众围之，矢下如雨。洪伪与虏和，围少懈。洪率所领溃围而出。死者太半，杀虏亦倍。洪及药王除名，隆竟坐死。炀帝北巡，至恒安，见白骨被野，以问侍臣，曰：“往韩洪与虏战处也。”帝悯然伤之，收葬骸骨，命五郡沙门为设斋供，拜洪陇西太守。未几，朱崖人王万昌作乱，诏洪平之。以功加金紫光禄大夫，领郡如故。俄而万昌弟仲通复叛，又诏洪平之。还师未几，旋遇疾卒。
