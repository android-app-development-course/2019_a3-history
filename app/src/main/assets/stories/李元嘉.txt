唐朝画家、韩王李元嘉简介，李元嘉与李治是什么关系？ 李元嘉（618-688年）唐高祖第十一子，母为宇文昭仪，唐太宗李世民异母弟，李唐宗室、画家，妃为房玄龄之女。 武德四年，封为宋王。徙封徐王。贞观六年，赐实封七百户，授潞州刺史。九年，授右领军大将军。十年，改封韩王，授潞州都督。二十三年，加实封满千户。修身洁己，内外如一，当代诸王莫能及者，唯霍王元轨抑其次焉。唐高宗时，转泽州刺史。天后摄政，加授太尉，定州刺史。垂拱四年，武三思诬指参与越王李贞父子之乱，逼令自杀，终年七十。神龙初年，追复爵土，并封其第五子李讷嗣位。 人物生平 少好学，聚书至万卷，采碑文古迹多得异本。工行草书，善画龙、马、虎、豹。《旧唐书本传》、《唐书本传》、《历代名画记》、《书断》有记载。 母亲为宇文昭仪——宇文士及之妹，另有一弟李灵夔封为鲁王。性喜布衣，不以皇子自居。其画作优于二阎。 韩王妃为房玄龄之女房氏。有子李训、李谊、李撰、李谌等。 史书记载 旧唐书 《旧唐书·卷六十四·列传十四》： 韩王元嘉，高祖第十一子也。母宇文昭仪，隋左武卫大将军述之女也。早有宠于高祖，高祖初即位，便欲立为皇后，固辞不受。元嘉少以母宠，特为高祖所爱，自登极晚生皇子，无及之者。武德四年，封宋王，徙封徐王。贞观六年，赐实封七百户，授潞州刺史，时年十五。在州闻太妃有疾，便涕泣不食。及京师发丧，哀毁过礼，太宗嗟其至性，屡慰勉之。九年，授右领军大将军。十年，改封韩王，授潞州都督。二十三年，加实封满千户。 元嘉少好学，聚书至万卷，又采碑文古迹，多得异本。闺门修整，有类寒素士大夫。与其弟灵夔甚相友爱，兄弟集见，如布衣之礼。其修身洁己，内外如一，当代诸王莫能及者，唯霍王元轨抑其次焉。高宗末，元嘉转泽州刺史。及天后临朝摄政，欲顺物情，乃进授元嘉为太尉，定州刺史、霍王元轨为司徒，青州刺史、舒王元名为司空，隆州刺史、鲁王灵夔为太子太师，苏州刺史、越王贞为太子太傅，安州都督、纪王慎为太子太保，并外示尊崇，实无所综理。其后渐将诛戮宗室诸王不附己者，元嘉大惧，与其子通州刺史、黄公撰及越王贞父子谋起兵，于是皇宗国戚内外相连者甚广。遣使报贞及贞子琅邪王冲曰：“四面同来，事无不济。”冲与诸道计料未审而先发兵，仓卒唯贞应之，诸道莫有赴者，故其事不成，元嘉坐诛。 撰少以文才见知，诸王子中，与琅邪王李冲为一时之秀，凡所交结皆当代名士。时天下犯罪籍没者甚众，唯冲与撰父子书籍最多，皆文句详定，秘阁所不及。神龙初，追复元嘉爵土，并封其第五子讷为嗣韩王，官至员外祭酒。开元十七年卒。元嘉长子训，高祖时封颍川王，早卒。次子谊，封武陵王，官至濮州刺史。开元中，封讷子叔璇为嗣韩王、国子员外司业。 新唐书 《新唐书·卷七十九·列传第四》： 韩王元嘉，字元嘉。始王宋，后改王徐，为潞州刺史。母昭仪，宇文述女也，宠於高祖，既即位，欲立为后，固辞。元嘉以母宠故，特为帝爱，后出诸子无及者。在潞时，年十五，闻太妃病，涕泣不食。居丧毁甚，太宗数尉勉。少好学，藏书至万卷，皆以古文字参定同异。与弟李灵夔友爱，燕见终日如布衣礼，闺门修整，当世称之。 贞观九年，更封韩，迁滑州都督。高宗末，为泽州刺史。武后得政，进授太尉，徙定州刺史，以霍王元轨为司徒，舒王元名为司空，滕王元婴开府仪同三司，鲁王灵夔太子太师，越王贞太子太傅，纪王慎太子太保，外示尊宠，而内将图之。 垂拱中，元嘉徙绛州刺史，其子撰及越王子冲纠合宗室同举兵，未发。会武后诏宗室朝明堂，元嘉遣使告诸王曰：“大享后，太后必尽诛诸王，不如先事起。不然，李氏无种矣。”乃为中宗诏，督诸王发兵。冲即以兵五千攻济州，而诸王仓卒兵不至，遂败。元嘉至京师，谋泄，后逼令自杀，年七十。诏改氏元嘉、鲁王、越王为虺。 元嘉六子。训，颍川王，蚤卒。谊，武陵王。谌，上党公。撰，黄公，工为辞章，孟利贞尝称其文曰：“刘邻之、周思茂不过也。”出为通州刺史，辞疾归，且谋虑越王也。谌通音律，历杭州别驾，与撰俱死。时籍没者众，惟冲、撰家书为多，皆文句详正，秘府所不及。神龙初，追复元嘉爵士，以第五子讷嗣。薨，子叔璩嗣，历国子司业。薨，子炜嗣。建中中，改王郓。后懿宗以郓王即位，复改嗣韩王云。 藏书故实 高祖李渊第十一子，封韩王。祖籍陇西成纪（今甘肃秦安），居于长安，后迁居潞州（今山西襄垣）。15岁，封官为刺史。武后中，授太尉。武后专政，他受中宗李显召见，商讨督诸王发兵讨伐武后，事被泄后，他与儿子都被逼自杀。少好学，喜藏书，《旧唐书·李元嘉传》称他“收书至万卷，以古文字参定同异”。长于书法、画笔，尤喜画动物，如龙、马、虎、豹等。被杀后，家被抄，所藏图书、字画，焚毁无遗。子李撰，封黄国公。父子藏书癖最浓，收书最多，为秘阁所不及。
