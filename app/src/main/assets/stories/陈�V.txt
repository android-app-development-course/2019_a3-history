五代十国后唐礼部尚书陈�V简介，陈�V是个怎么样的人？ 陈�V，蓟门人也。少好学，善属文。因避乱，客于浮阳，转徙于大梁。梁将张汉杰延于私邸，表授太子舍人。庄宗平梁，郭崇韬遥领常山，召居宾榻。崇韬从魏王继岌伐蜀，署为招讨判官。崇韬死，明宗即位，随任圜归阙，圜荐之于朝，除膳部员外郎、知制诰，累迁中书舍人。�V性阴僻，寡与人合，不为当路所与。寻移左散骑常侍，由是忿以成疾，逾月而卒。 五代时期后唐大臣，《旧五代史》有传如下： �V微有才术，尝自恃其能。为判官日，人有造者，垂帷深处，罕见其面。及居西掖，而姿态愈倨，位竟不至公卿，盖器度促狭者也。然�V性孤执，尤廉于财。长兴中，尝自舍人衔命册晋国公主石氏于太原，晋高祖善待之，但讶其高岸。人或有献可于�V，宜陈一讴颂以称晋高祖之美，可邀其厚贿耳。�V曰：“人生贫富，咸有定分，未有持天子命违礼以求利，既损国纲，且亏士行，�V今生所不为也。”闻者嘉之。晋高祖即位，赠礼部尚书。
